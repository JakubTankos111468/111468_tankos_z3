Vyžitím websocketov vytvorte online hru, ktorú môžete na Internete nájsť pod názvom Pong (https://www.ponggame.org/). Hru budú môcť hrať 1 až 4 hráči.

Na titulnej webovej stránke bude zobrazená hracia plocha s prebiehajúcou hrou alebo bude ponúkať možnosť prihlásiť sa do hry pod zvoleným menom. V prípade, že hra ešte nezačala, stránka bude poskytovať informáciu, koľko hráčov je aktuálne prihlásených.
Po prihlásení sa bude mať prvý prihlásený hráč možnosť odštartovať hru. Ak sa niektorému z hráčov nebude chcieť čakať na odštartovanie hry, môže z miestnosti odísť. Ak odišiel prvý hráč, právo odštartovania hry sa posúva na ďalšieho prihláseného hráča. Hra môže začať aj automaticky a to vtedy, keď sa prihlási posledný štvrtý hráč.
Pri spustení hry sa hracia plocha prispôsobí podľa počtu prihlásených hráčov (vid obrázok).
Úlohou je pohybovať svojim hráčom, ktorý je prezentovaný pohybujúcim sa obdĺžnikom, tak, aby loptička neprešla za okraj hracej plochy na strane, ktorú bráni. Ako bude hra bežať, pohyb loptičky sa bude zrýchľovať.
Pokiaľ niektorý z hráčov nechytí loptičku 3 krát, tak z hry vypadáva a strana, ktorú bránil, sa nahradí plnou čiarou, t.j. loptička sa na nej bude odrážať.
Každý hráč bude mať zobrazenú informáciu, koľkokrát mu môže ešte loptička uniknúť.
Hra sa skončí, keď posledný hráč nechytí 3 krát loptičku.
Počas hry počítajte a zobrazujte počet odrazených loptičiek (nezáleží na tom, či ju odrazil protihráč alebo stena).
